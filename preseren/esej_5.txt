Črtomir je glavna oseba Krsta pri Savici in v zgodbi, v kateri je 
venomer prisoten, močno spreminja svoj značaj in odnos do 
pokristjanjevanja.                                                                                   
Glavni junak, zaljubljen v Bogomilo, na začetku deluje zero 
hrabro, neustrašno. Pred bojem z odzivom svojih mož pokaže, da je 
tudi izredno vpliven. To je zanimivo tudi zato, ker je v izredno majhni 
vojski, ki se upira kristjanom, najmlajši med vsemi. Pri svojem govoru 
izbira prave besede, ki vojakom ne dopustijo druge možnosti, kot boj.
Njegovo ime opravičuje njegov značaj na začetku, saj sovraži oziroma 
črti mir. To je izredno zato, ker se v celi Karantaniji upira samo še on. 
Njegovo razmišljanje o veri se mi zdi pravilno,saj se upira 
miselnosti večine  in se noče podjarmiti. V Uvodu nam torej da 
vedeti, da bo za pogansko vero tudi umrl. S tako filozofijo spominja 
na današnje manjše oz. manj vplivne države, ki se nočejo podrediti 
svetovnim velesilam. Tako izpade kot narodni heroj.                         
Z dejanjem, ko zbeži iz boja, pa verjetno razočara marsikaterega
bralca. Iz hrabrega in neustrašnega heroja se spremeni v boječega 
možaka, ki ima, nasprotno kor prej, rajši življenje kakor pa čisto smrt. 
Z razmišljanjem ob Bohinjskem jezeru pokaže, da ga močno peče vest
zaradi umrlih vojakov, po mojem mnenju pa bi s  samomorom 
popolnoma očistil svoje dejanje. Črtomir se seveda ne ubije in s tem 
pokaže svojo neizmerno ljubezen in iskrenost do Bogomile. Verjetno  
se je sredi boja odločil, da je rajši kristjan in živi skupaj z Bogomilo, 
kakor pa, da je pogan in beži celo življenje. Verjetno se je njegov 
psihični boj vlekel že med spopadi in v naglici se je odločil za pobeg. 
Morda mu zaradi tega ne gre zameriti, saj svoje odločitve ne more 
popraviti.
Tako v zgodbi hipoma spremeni svoje patriotsko mišljenje in 
nemočen odkoraka iz majhne skupine herojev v skupino večine. 
Črtomirjev značaj tako ni zanimiv le zato, ker se popolnoma 
spremeni, ampak ker je to v današnjih časih pri ljudeh nekaj čisto 
naravnega.      
