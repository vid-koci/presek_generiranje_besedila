Črtomir je človek, ki črti mir. Človek, ki išče mir pred duhovi, kakor da ga preganjajo, je bojevnik. Je velik
optimist in ne obupa. Bogomila pa je ženska, ki je ljuba Bogu, šestnajstletna deklica, predana boginji Živi. A
vsi se spreminjamo...
Sonet si je Prešeren zamislil kot slovo od mrtvega prijatelja in verjetno tudi odpoved ljubezni. V času, ko je
bila celotna pesnitev izdana, je bil pesnik potrt in osamljen zaradi nesrečne ljubezni do Julije in zaradi smrti
njegovega   najboljšega   prijatelja   Matije   Čopa.   Delo   bi   lahko   bilo   nekakšno   zdravilo   za   bolečine,   ki   jih   je
prestajal v življenju. Pove nam, da ga je Čopova smrt prizadela, jezi se nad dejstvom, da njegovega prijatelja
ni več ter nam zaupa, da bo še veliko časa žaloval za njim. Ivan Prijatelj v Drami Prešernovega duševnega
življenja celo pravi, da je Krst nastal iz duševne katastrofe.
Črtomir ima, razumljivo, velike pomisleke glede tega, ali naj se spreobrne ali ne. V boju je bil pogumen, boril
se je za vero  staršev, za njegovo pravo pogansko vero. Sedaj pa ga kar naenkrat želijo spreobrniti. Največjo
vlogo tu je imela seveda Bogomila, saj jo je Črtomir imel zelo rad in po mojem mnenju ga je prepričalo ravno
to, da bosta lahko tako nekoč skupaj. Bog naj ne bi maral kristjanov in Bogomilo je zato skrbelo. Povedala
mu je, da je tudi duhovnik šele tekom življenja spoznal resnico v veri kristjanov. Glavni junak kljub vsemu
temu še vedno zavrača novo vero. Razumem ga, saj mu je Valjhun ravno s tem pomoril toliko tovarišev in
prijateljev, družino. 
»Al zamisli ran, ki jih Valjhuna meči so storili in pšic njegovih strela...« 
...tako se Črtomir
spominja  groznega  boja.  
Ravno preden  gre, ga Bogomila še  zadnjič  prosi,  naj jo le usliši,  naj  pristane  na
pokristjanjenje. Če mu dekle ne bi toliko pomenilo, tega ne bi storil. Mogoče  pa je to tudi zaradi  njegove
nemoči, zaradi njegovega obupa, in upanja ne bolje.
Že takoj na začetku izvemo, da je Črtomir goreč pogan ter da se bojuje za slovensko svobodo in svojo vero.
»Bojuje   se   narmlajši   med   junaki,   za  vero   staršev,   lepo   bo'njo   Živo...«   ,  
tako   nam  pove   Prešeren.   Kot   vsi
ostali, se tudi on bojuje za svoj prav, kot se je že mnogo junakov v zgodovino, kot sta se Ahil, Hektor, in
nešteto drugih. Vidimo, da ima zares rad domovino in da je zanjo pripravljen tudi umreti. Je neustrašen in
razmišlja stvarno. Je srčen človek, saj izvemo, da se bojujejo z vojsko, ki je devetkrat večja od njihove, a ne
obupajo,   pripravljeni   so   umreti,   in   to   tudi   raje   storijo,   kar   pa   postanejo   sužnji.   Menim,   da   so   bili   njegovi
bogovi ponosni nanj.
V   delu   teče   doba   pokristjanjevanja,   takrat   koroški   vojvoda   Valjhun   pobije   vse   ljudi,   ki   niso   želeli   sprejeti
krščanske vere. Že takoj mi s tem krščanstvu da negativen priokus, žalostno je, da je bila vera sicer dobro
zastavljena, a narobe predstavljena našim ljudem. Če bi poslali nad ljudstvo govornike namesto vojske, bi
bilo prihranjenega ogromno trpljenja in bolečine. Celotna vera, še tako dobro zamišljena, je s tem za vedno
dobila   grenak   priokus.   Morda   kdo,   ki   je   sedaj   kristjan,   misli   drugače,   a   moje   mnenje   je   takšno.   Ko   vero
predstavlja Bogomila, je vtis o njej boljši. Pove, da se Bog imenuje Bog ljubezni, da ima vse kristjane rad, in
da obljublja skupno posmrtno življenje. V celoti pa nam delo podaja vpliv vere in Cerkve na takratne ljudi.
Celoten Krst pri Savici je zgrajen iz treh delov, iz posvetilnega soneta Matiji Čopu, iz Uvoda ter Krsta. Sonet
ima seveda tipično sestavo iz dveh kvartin in dveh tercin, že na prvi pogled pa lahko vidimo, da sta si tudi
Uvod ter Krst med seboj različna. Uvod je v celoti, razen zadnje kvartine sestavljen iz tercin, Krst pa iz stanc,
torej oktav. Skoraj povsod lahko zasledimo, da Uvod označujejo za tipično epski, Krst pa lirski. Razvidno je,
da v Uvodu pesnik dogajanje le opisuje, v Krstu pa v vse vpleta čustva, občutke, prevladuje življenjski obup
in šibkost značaja. Velike razlike so tudi v vsebini. Oba se osredotočata na boj, vendar je najprej predstavljen
boj med kristjani in pogani, nato pa predvsem Črtomirov notranji boj. Tudi njegov značaj se spreminja. Sprva
je trd bojevnik, nato pa nekako klone in se podredi. Najprej verjame v to, da bo bolje, je optimističen in poln
življenje,   kasneje   pa   se   spreobrne   in   za   ljubezensko   srečo   je   pripravljen   storiti   veliko,   celo   prestopiti   v
sovražno vero, kot up vidi le še beg. 
Črtomir je svobodoljuben, neustrašen in na smrt pripravljen voditelj ter bojevnik, je pa tudi moški, ki močno
ljubi žensko. Bogomila odrašča iz mladostne deklice v žensko , ki v sebi spozna potrebo po ljubezni. Oba
sprejmeta krščansko vero, ona zaradi obljubljene ljubezni po smrti, on pa zaradi ljubezni, ki jo do nje čuti ta
trenutek.
